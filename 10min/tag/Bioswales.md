# Pagdagdag ng Bioswale

Sa mga developed na lugar, ang ulan na bumabagsak sa matitigas na ibabaw ay dumadaan sa mga tubo, kanal, at mga drainage bago ito mapunta sa mga ilog at sapa. Ang bioswale ay dinisenyo upang mangolekta ng stormwater runoff mula sa bubong, driveway, o iba pang matitigas na ibabaw. Pinapahintulutan nitong sumipsip ang tubig-ulan sa lupa at salain ng mga halaman at lupa upang mabawasan ang runoff at polusyon sa mga natural na daluyan ng tubig. Dahil sa hugis nitong pahaba, ang bioswale ay angkop para sa tubig na dumadaloy sa tabi ng kalsada, ngunit maaari ring gamitin sa harap o likod ng bakuran at ilalim ng mga downspout ng bubong. Pwedeng maging pamalit din ang bioswale sa curb o gutter.

## Mga Posibleng Lugar para sa Bioswale

Ang mga posibleng lugar ng bioswale ay dapat tumugon sa mga sumusunod:

- Ang pinakamataas na antas ng tubig sa ilalim ng lupa ay mas mababa sa 24 pulgada mula sa ilalim ng bioswale.
- Ang batong-batayan (bedrock) ay mas mababa sa 18 pulgada mula sa ilalim ng bioswale.
- Ang mga underground utilities ay dapat nasa layo na hindi bababa sa 5 talampakan. Ayon sa batas sa Oregon, kailangang tawagan ang Utility Notification Center (1-800-332-2344 o 811) bago magsimula ng paghuhukay.
- Ang mga gusali ay dapat nasa layo na hindi bababa sa 10 talampakan.
- Ang mga slope na 10 porsyento pataas ay dapat nasa layong hindi bababa sa 100 talampakan. Iwasan ang paglalagay ng bioswale kung ang pababang slope ay higit sa 30 porsyento.

Makipag-ugnayan sa inyong lokal na city o county planning department upang malaman kung kailangan ng permit o kung may mga patakaran na dapat sundin sa pag-install.

---

## Disenyo at Sukat

Ang disenyo ay makakatulong para mas maging epektibo ang bioswale. Ang hugis trapezoid, “U”-shaped, o triangular na may mga halaman sa kabuuan ay pinaka-epektibo. Ang laki ng bioswale ay dapat hindi bababa sa isang porsyento ng kabuuang lugar na dinadaluyan nito. Mas malaki ang bioswale, mas maraming tubig-ulan ang kayang iimbak at pasipsipin, kaya mas kontrolado ang malalakas na ulan.

Mahalaga ring isaalang-alang kung saan dadaloy ang tubig tuwing matinding pag-ulan. Inirerekomenda ang pagkabit ng high-flow bypass pipe o overflow control outlet para ligtas na maipasa ang sobrang tubig. Maaaring dumaloy ang tubig sa isang patag na damuhan o direkta sa stormwater system.

Ang mga gilid ng bioswale ay dapat dahan-dahan ang slope upang maiwasan ang pagguho ng lupa. Mas maganda kung ang lalim ng tubig sa bioswale ay hindi lalampas ng 6 na pulgada kapag umuulan. Ang bioswale ay dapat matuyo sa loob ng 24 hanggang 30 oras. Kung ang tubig ay hindi mananatili nang hindi bababa sa 9 na minuto, kaunti lang o walang pagsipsip at pagsasala ng polusyon ang magaganap. Inirerekomenda na ang slope ng bioswale ay mas mababa sa 10%.

---

## Mga Bato

Mahalagang maglagay ng malalaking bato sa pasukan at labasan ng bioswale upang pabagalin ang daloy ng tubig at mapadali ang paglilinis ng putik at ibang basura. Para sa mas mahusay na kalidad ng tubig, maglagay din ng malalaking bato sa ilang bahagi ng kahabaan ng bioswale upang mabawasan ang bilis ng tubig at mapabuti ang pagsipsip nito sa lupa.

---

## Lupa

Karaniwan, ang 18 pulgada sa ibabaw ng lupa sa bioswale ay hinahaluan ng compost. Makakatulong ito para sa mas malusog na pagtubo ng mga halaman at mas mahusay na paggamot ng tubig-ulan. Mahalaga rin na ipasuri ang lupa para sa pH (layunin ay 5.5–7.5) at porosity. Maaaring tumingin ng listahan ng Analytical Laboratories sa Oregon dito:  
[https://catalog.extension.oregonstate.edu/sites/catalog/files/project/pdf/em8677.pdf](https://catalog.extension.oregonstate.edu/sites/catalog/files/project/pdf/em8677.pdf)

---

## Mga Halaman

Upang makuha ang pinakamabisang pagsipsip at paggamot, kailangan ng iba’t ibang puno, palumpong, damo, at ground cover. Ang mga perennial na bulaklak, katutubong halaman, at ornamental grasses ay maaaring magdagdag ng ganda sa tanawin.

Dapat siksikan ang pagtatanim ng halaman sa bioswale upang mabawasan ang bilis ng agos, maiwasan ang pagguho ng lupa, at mapigilan ang pagdami ng damo. Piliin ang mga halaman batay sa kanilang kakayahang mabuhay sa tubig-baha at sa lokal na klima kahit walang pataba, herbicide, o insecticide.

- Pumili ng mga halamang matibay sa tubig tulad ng sedges at damo sa mga pasukan at sa ilalim ng bioswale.
- Ang ground cover ay makakatulong sa pagpigil ng erosion sa mga slope.
- Ang mga halaman ay dapat hindi na nangangailangan ng madalas na dilig pagkatapos ng unang taon.

Pinakamainam magtanim tuwing taglagas, dahil ang ulan sa panahong ito ay tutulong sa pagtubo ng mga halaman.

---

## Pag-aalaga at Pagpapanatili

Kailangan ng dagdag na dilig ang mga halaman sa unang tag-init para mapalakas ang kanilang pagtubo.

- Maglagay ng 2 hanggang 3 pulgadang mulch gamit ang pinong kahoy na mulch para mapanatili ang moisture at mabawasan ang damo.
- Suriin ang bioswale pagkatapos ng malalakas na ulan upang alisin ang naipong putik sa pasukan o labasan.
- Muling magtanim kung kinakailangan at regular na tingnan para sa mga damo hanggang tuluyang lumago at magtakip ang mga halaman.
- Iwasan ang paggamit ng pataba, herbicide, at pesticide.

---

## Mga Mapagkukunan

- **Water-Quality Swales Low Impact Development Fact Sheet**  
  [https://catalog.extension.oregonstate.edu/em9209](https://catalog.extension.oregonstate.edu/em9209)

- **The Rain Garden Guide**  
  [https://seagrant.oregonstate.edu/sgpubs/oregon-rain-garden-guide](https://seagrant.oregonstate.edu/sgpubs/oregon-rain-garden-guide)

- **Analytical Laboratories Serving Oregon**  
  [https://catalog.extension.oregonstate.edu/sites/catalog/files/project/pdf/em8677.pdf](https://catalog.extension.oregonstate.edu/sites/catalog/files/project/pdf/em8677.pdf)
