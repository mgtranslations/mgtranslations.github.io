#### 10-Minute University™ · Clackamas County Master Gardener Association · Sa pakikipagtulungan at suporta ng OSU Extension Master Gardener™ Program

# Madaling Paraan ng Pagpuputol ng Halaman

Ang handout na ito ay nakatuon sa mga puno at palumpong, at hindi muna tinatalakay ang mga taunang halaman, perennials, at ornamental na damo para sa susunod na talakayan.

---

## Mga Uri ng Pagpuputol

### Heading Cuts

Ang heading cut ay ang pagtanggal ng dulo ng isang sanga o tangkay. Dahil dito, mas dadami ang bagong sanga sa dulo ng pinutol; mas magiging masabog o mabusisi ang palumpong o puno kapag tumubo ulit.

### Candling

Ang candling ay ginagawa sa mga conifer para mas maging masabog ang kanilang itsura. Tinatanggal dito ang kabuuan o bahagi ng bagong “kandila” tuwing tagsibol bago pa ito mag-umpisang magkaroon ng mga panibagong sanga. Pansamantalang nababawasan din ang laki ng halaman.

### Thinning Cuts

Ang thinning cut ay ang pagtanggal ng hindi kanais-nais na sanga o tangkay mula sa pinagmulan nito, maaaring sa lupa, sa puno, o sa pangunahing sanga. Ang paraan na ito ay nagpapabukas ng halaman at hindi nagpapasobra ng bagong paglaki.

---

## Mga Dapat Asahan

Maraming dahilan kung bakit dapat magputol ng halaman. Maaari itong:

- Gabayan ang halaman upang magkaroon ng matibay na balangkas o magandang hugis.
- Hikayatin ang pagkabusisi ng sanga o buksan ito para makapasok ang hangin at liwanag.
- Ituon ang lakas ng halaman sa mas kaunti ngunit mas magagandang bulaklak at bunga.

May hangganan ang pagpuputol—hindi nito maaayos ang karaniwang pagkakamali ng tao na magtanim ng malaking puno sa maliit na espasyo.

---

## Badyet sa Pagpuputol

Ang pagpuputol ay nag-aalis ng mga dahon na siyang gumagawa ng pagkain ng halaman sa pamamagitan ng photosynthesis. Inirerekomenda ng mga eksperto na huwag mag-alis ng higit sa isang-katlo ng kabuuang mga dahon bawat taon.

Maaari lamang lumampas sa patakarang ito kung sobrang bilis lumaki ang halaman, ngunit mas mabuting kumonsulta muna sa libro tulad ng **American Horticultural Society** na nakatala sa “Karagdagang Impormasyon.”

---

## Mga Gawain Ayon sa Panahon

### Taglamig

- Mas madali para sa mga baguhan na magputol ng mga punong may nalalagas na dahon at mga palumpong tuwing taglamig. Dahil walang dahon, mas malinaw makita ang estruktura ng halaman kaya mas madaling pumili kung alin ang puputulin.
- Ang pagpuputol tuwing taglamig ay nagpapasigla ng matinding paglaki kapag nagising na ang halaman mula sa pagtulog. Kung ayaw mong maging masabog ang halaman, gumamit ng thinning cuts kung maaari upang mabawasan ang sobrang paglaki.

**Pangunahing Mga Tip:**

- Hintaying maging tulog ang halaman bago putulin.
- Iwasan ang pagpuputol kapag sobrang lamig at stress na ang halaman.
- Sa huling bahagi ng taglamig, inspeksyunin ang mga puno at palumpong para sa mga sira, naputol, o may sakit na sanga at agad itong tanggalin.

---

### Tagsibol

- Putulin ang mga palumpong na namumulaklak tuwing tag-init (kasama ang rosas) bago magsimula ang panibagong paglaki. Ang mga ito ay namumulaklak sa mga bagong sanga, kaya makakatulong ang pagputol para magkaroon ng magagandang bulaklak sa parehong taon.
- Iwasang magputol ng malalaking bahagi ng puno o palumpong. Kapag nagsimula na ang paglaki tuwing tagsibol, aktibong dumadaloy ang dagta at maaari itong magdulot ng ‘pagdurugo’ o labis na paglabas ng dagta mula sa sugat.

**Mga Kilalang Madaling Dumugo:**

- Birch
- Cherry
- Plum
- Smoke tree
- Hornbeam (*Carpinus sp*)
- Maple
- Silverbell (*Halesia sp*)
- Snowbell (*Styrax sp*)

---

### Tag-init

- Putulin ang mga palumpong na namumulaklak tuwing tagsibol pagkatapos malanta ang mga bulaklak sa huling bahagi ng tagsibol o unang bahagi ng tag-init. Ang mga bagong sanga na tutubo dahil sa pagputol ay siyang mamumulaklak sa susunod na taon.
- Para sa mga matagal nang puno at palumpong, ang pagpuputol tuwing tag-init ay maaaring alternatibo sa taglamig. Pero, ang biglaang ‘diyeta’ habang aktibong lumalaki ang halaman ay maaaring magpabawas ng sigla nito.

**Pangunahing Mga Tip:**

- Ang pagpuputol tuwing tag-init ay halos hindi nagpapasigla ng bagong paglaki. Kung pipiliin mong magputol sa tag-init, gawing mas kaunti kaysa sa taglamig.
- Para sa pagpigil ng sakit, putulin lamang ang boxwood, cherry, peach, at plum sa tag-init kapag tuyo ang hangin upang maiwasan ang impeksyon.
- Magputol kapag katamtaman ang temperatura upang hindi mastress ang halaman.

---

### Taglagas

- Tanggalin ang bahagi o itali pababa ang mahahabang sanga ng mga palumpong tulad ng rosas at forsythia upang mabawasan ang pinsala ng hangin at niyebe tuwing taglamig.
- Huwag magputol ng puno o palumpong. Ang pagputol ay nagpapasigla ng paglaki, at maaaring magdulot ng maraming bagong sanga na madaling mamatay sa lamig ng taglamig.

---

## Karagdagang Impormasyon

- **OSU Publications** online sa [https://catalog.extension.oregonstate.edu](https://catalog.extension.oregonstate.edu)
- **Inirerekomendang Mga Libro:**
  - *The American Horticultural Society Pruning & Training* nina Christopher Brickell & David Joyce
  - *Cass Turnbull’s Guide to Pruning* ni Cass Turnbull
- **10-Minute University™ Handouts:**
  - *Pagpuputol ng mga Puno at Palumpong* sa [www.cmastergardeners.org](http://www.cmastergardeners.org)

---

#### Master Gardener™ Payo · Tumawag sa Home Horticulture Helpline: 503-655-8631 (Clackamas County) · 503-821-1150 (Washington County) · 503-445-4608 (Multnomah County) · Para sa iba pang 10-Minute University™ handouts, bisitahin ang [www.cmastergardeners.org](http://www.cmastergardeners.org)

---

##### Ipinagbabawal ng Oregon State University Extension Service ang diskriminasyon sa lahat ng programa, serbisyo, aktibidad, at materyales nito batay sa lahi, kulay, bansang pinagmulan, relihiyon, kasarian, pagkakakilanlan ng kasarian (kasama ang pagpapahayag ng kasarian), sekswal na oryentasyon, kapansanan, edad, katayuang may asawa, katayuang pampamilya/pagiging magulang, kita mula sa pampublikong tulong, paniniwalang pampolitika, impormasyong henetiko, katayuang beterano, paghihiganti, o ganting aksyon dahil sa nakaraang karapatan sibil. (Hindi lahat ng ipinagbabawal na basehan ay naaangkop sa lahat ng programa.)
---