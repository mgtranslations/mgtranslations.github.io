# Pag-aalaga ng Rosas

### Mag-Field Trip

Maraming taon kang mag-eenjoy kung maglalaan ka ng oras sa pagpili ng tamang punong rosas. Ang International Rose Test Garden sa Washington Park, Portland, Oregon ay may higit sa 550 na klase ng rosas, at halos lahat ay mabibili sa merkado. Ilang tips:

- Pumunta sa umaga bago mawala ang bango; maglaan ng oras para amuyin ang mga rosas.
- Pumili ng rosas na lumalaban sa sakit; makikita ang impormasyon na ito sa magandang katalogo.
- Umorder sa taglagas para maideliver sa Enero; ito ang tamang panahon ng pagtatanim.
- Ang rosas ay maaaring tinuturok sa ibang ugat o pinalaki sa sariling ugat; pareho silang maganda ang tubo.

### Pagpili ng Lugar

Kailangan ng rosas ng hindi bababa sa 6 na oras ng araw tuwing panahon ng paglaki, mula Abril hanggang Setyembre.

### Pagtatanim

Bukod sa pagpili ng tamang rosas, ang tamang pagtatanim ang pinakamahalagang gawain.

- **Rosas sa Paso**: Maghukay ng butas na doble ang lapad ng paso at kapantay ang lalim ng lupa sa paso.
- **Bare-Root na Rosas**: Maghukay ng butas na doble ang lapad ng mga ugat kapag inunat. Gamitin ang spading fork para butasin ang gilid at ilalim ng butas.
- Alisin ang ugat at lupa mula sa paso at ilagay sa butas. Siguraduhing pareho pa rin ang taas ng lupa pagkatapos itanim.
- Para sa bare-root na rosas, magbunton ng lupa sa gitna ng butas at ipatong ang mga ugat dito. Dapat 1 pulgada ang pagitan ng lupa at bud union pagkatapos itanim.
- Lagyan ng hindi bababa sa 2 pulgada ng compost sa lupang tinaniman; haluin ng maigi. Maghalo rin ng ½ tasa ng bone meal bawat tanim.
- Punuin ang butas gamit ang pinaghalong lupa.
- Magbigay ng 33 pulgada na pagitan ng bawat rosas, mula gitna ng isang halaman hanggang gitna ng isa pa.
- Kung papalitan ang dating rosas, maghalo ng hindi bababa sa 2 pulgada ng compost sa lupang tinaniman at magdagdag ng 2 tasa ng alfalfa pellets.
- Maglagay ng 2 hanggang 4 na pulgada ng mulch sa paligid ng bawat punong rosas para mapanatili ang moisture.

### Pagdidilig

- Ang rosas ay dapat makatanggap ng 1 hanggang 2 pulgada ng tubig bawat linggo – karaniwan ay 2 hanggang 4 na beses kada linggo ng tig-30 minuto bawat isa. Ipasok ang daliri sa lupa para tingnan kung basa pa rin ang lupa sa ugat pagkatapos magdilig.
- Diligang mabuti para hindi matalsikan ang dahon – panatilihing tuyo ang dahon para maiwasan ang sakit. Kung hindi ito maiiwasan, magdilig ng maaga sa umaga.

### Pagpapataba

- May sariling fertilizer ang Portland Rose Society para sa rosas. Ito ay 15-10-10 na formulation, ibig sabihin ay may 15% nitrogen (N), 10% phosphorous (P), at 10% potassium (K).
- Maglagay ng ½ tasa kada halaman kapag 4 na pulgada na ang bagong tubo at kada 6 hanggang 8 linggo habang panahon ng paglaki. Haluin sa lupa at diligan.
- Kung mahina ang tubo ng rosas (kaunti ang bagong tubo, maliit ang dahon), maglagay ng isang tasa ng alfalfa pellets sa paligid ng base ng halaman. Isang beses lang gawin kada panahon ng paglaki.

### Pagpuputol


Buksan ang gitna ng halaman para maganda ang daloy ng hangin:

1. Hanapin ang pinakamalakas at pinakabatang mga sanga, kadalasang makinis at kulay berde.
2. Putulin ang patay, may sakit, o sira na tangkay hanggang sa malusog na bahagi.
3. Alisin ang matatanda at hindi produktibong mga sanga (magaspang at madilim ang kulay) hangga’t maaari malapit sa base ng halaman.
4. Alisin ang mga sanga na tumutubo papasok sa gitna ng halaman at nagkakapatong sa ibang sanga.
5. Alisin ang mga sanga na nagsisiksikan.
6. Lahat ng putol ay dapat sa itaas ng usbong at nakatagilid ng 45° palayo sa usbong.

Pagkatapos, dapat matira lang ang malalakas at malulusog na sanga na nakakalat palabas mula sa base ng halaman.


Alisin lahat ng nalantang bulaklak:

1. Kapag tinanggal ang huling nalantang bulaklak, putulin lang sa taas ng dahon na may 3 o 5 leaflet.
2. Mas mataas ang putol, mas mabilis ang muling pamumulaklak pero mas maliit ang bulaklak. Mas mababa ang putol, mas matagal ang muling pamumulaklak pero mas malaki ang bulaklak.


Paigsiin ang sanga para mabawasan ang pinsala ng hangin sa ugat:

1. Para sa hybrid teas, grandiflora, at floribunda na rosas – paigsin lahat ng sanga hanggang 2 hanggang 2.5 talampakan.
2. Para sa climbing roses – mula Nobyembre hanggang Enero, alisin lahat ng maiiksi at patayong sanga mula sa mga pangunahing sanga. Pwede itong putulin na may natitirang 2 usbong (karaniwan 2 hanggang 4 na pulgada) o putulin ng diretso sa pangunahing sanga. Alisin ang luma at hindi na namumunga na sanga; itali ang bagong sanga sa suporta.

Itali ang pangunahing sanga sa bakod nang pahalang, o gamit ang trellis, ipaliko ang mga sanga nang pahalang. Sa ganitong paraan, tutubo ang mga sanga sa gilid mula sa bawat usbong sa pangunahing sanga at mamumulaklak sa dulo ng bawat patayong sanga.

Alisin lahat ng dahon para mapatulog ang halaman.

### Pagkontrol sa Insekto at Sakit

- Pumili ng mga halamang lumalaban sa sakit.
- Magbigay ng magandang sirkulasyon ng hangin sa pamamagitan ng tamang pagpuputol.
- Panatilihing malinis ang taniman ng rosas sa pamamagitan ng pagtanggal ng lahat ng dahong may sakit sa halaman at lupa.
- Maglagay ng dormant spray para sa mga sakit o itlog ng peste na maaaring magtagal sa mga sanga. Para sa espesipikong impormasyon kung anong produkto ang gagamitin, tumawag sa Master Gardeners sa Horticulture Helpline na nakalista sa ibaba.

---

## Mga Publikasyon ng OSU Extension Service

- [Pagkontrol sa Sakit at Aphids sa Iyong Rosas (EC 1520)](https://catalog.extension.oregonstate.edu/ec1520)
- [Pagmu-mulch ng Woody Ornamentals gamit ang Organic Materials (EC 1629-E)](https://catalog.extension.oregonstate.edu/ec1629-e)
