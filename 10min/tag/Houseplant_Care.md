#### 10-Minute University™ · Ang Clackamas County Master Gardener Association sa pakikipagtulungan at suporta ng OSU Extension Master Gardener™ Program

# Paano Alagaan ang mga Halamang Panloob

Ang pagtatanim ng mga halamang panloob ay isang mahusay na paraan para magdagdag ng luntiang berdeng tanawin sa iyong tahanan. Kahit na may mga halamang panloob na halos hindi mahirap alagaan, lahat ng halaman ay nangangailangan ng pangunahing pag-aalaga. Mas maganda ang tubo ng mga halaman kung ang kanilang paligid ay kahawig ng kanilang natural na tirahan. Bago bumili ng bagong halaman, alamin muna ang kanilang pangunahing pangangailangan para malaman kung may tamang lugar ka para sa kanila at kung kaya mong ibigay ang tamang pag-aalaga.

## Liwanag

Mahalaga ang liwanag para sa matagumpay na pagtubo ng mga halamang panloob. Karaniwan, maaari kang umasa sa direksyon ng bintana:

- Ang bintanang nakaharap sa timog ay tumatanggap ng pinaka-matinding sikat ng araw.
- Ang kanluran at silangang bahagi ay nasa gitna ng tindi ng liwanag.
- Ang bintanang nakaharap sa hilaga ay itinuturing na may mababang liwanag.

Mag-ingat na huwag ilapit masyado o idikit ang halaman sa bintana, dahil ang pagbabago ng temperatura at malamig na hangin ay maaaring makasira ng mga dahon. Ang LED grow lights ay isang enerhiyang episyenteng paraan para magdagdag ng ilaw. Iwasan din ang malapit sa mga bentilador ng init at fireplace.

## Pagkakalagay

Kailangan ng mga halamang panloob ng maayos na daloy ng hangin sa paligid nila para manatiling malusog at maiwasan ang mga insekto. Pagsama-samahin ang mga halaman ayon sa kanilang pangangailangan sa liwanag at temperatura. Iwasan din ilagay malapit sa mga vent ng heater at fireplace.

## Pagdidilig

Diligan ang halaman ayon sa pangangailangan ng bawat isa:

- Suriin sa pamamagitan ng pagsundot ng daliri sa lupa, hanggang ikalawang buko, para malaman kung basa pa ang lupa.
- O buhatin ang paso. Kung magaan na ito, kailangan ng halaman ng tubig.

Siguraduhing gumamit ng paso na may butas sa ilalim para makalabas ang sobrang tubig at maiwasan ang pagkabulok ng ugat. Mas maraming halaman ang namamatay dahil sa sobrang dilig kaysa sa kakulangan ng tubig. Diligan ang lupa at hindi ang mga dahon. Sa taglamig, konting tubig lang at kung tuyo na ang lupa bago ulit diligan.

## Halumigmig

Maraming halamang panloob ang galing sa mga tropikal na kagubatan na mahalumigmig, samantalang ang iba tulad ng cactus at succulent ay nagmula sa tuyong lugar. Maaaring maging tuyo ang hangin sa loob ng bahay lalo na sa taglamig kapag gumagamit ng heater. Kung masyadong tuyo ang hangin, maaaring matuyo, malanta, mabaluktot, maging dilaw o kayumanggi ang mga dahon. Kung sobra naman ang halumigmig, maaaring magdulot ito ng sakit sa halaman. Ang tamang halumigmig para sa karamihan ng halamang panloob ay 40-60 porsyento.

Palakihin ang halumigmig ng hangin sa isa o higit pang mga paraan:

- Regular na wisikan ng tubig ang mga dahon.
- Ilagay ang halaman sa tray na may mga bato at tubig. Siguraduhing hindi nakababad sa tubig ang ilalim ng paso.
- Gumamit ng humidifier.
- Ilagay ang halaman sa silid na mas mataas ang halumigmig tulad ng banyo o kusina.

## Lalagyan

Ang laki at uri ng lalagyan ay mahalaga para sa kalusugan ng halaman:

- Ang terracotta na paso ay mabilis matuyo at maganda para sa mga halaman sa disyerto.
- Ang sobrang laking paso ay maaaring magdulot ng pagkabulok ng ugat, habang ang maliit na paso naman ay maaaring magpigil sa pag-absorb ng tubig at sustansya.

Simulan gamit ang paso na 1-2 pulgada ang laki kaysa sa ugat ng halaman at unti-unting palakihin habang lumalaki ang halaman. Siguraduhing may sapat na butas sa ilalim ang paso para makalabas ang sobrang tubig.

Tanggalin ang halaman mula sa paso kada taon para suriin ang mga ugat. Kung paikot-ikot na sa paso ang mga ugat at masyado nang masikip, panahon na para ilipat sa mas malaking paso. Pinakamagandang panahon maglipat ay tuwing tagsibol o tag-init kapag aktibo ang paglaki ng halaman, o putulin ng hanggang isang-katlo ng mga ugat para mapanatili ang laki ng halaman.

## Lupa

Kailangan ng mga halamang panloob ng medium na pagtataniman, bagamat may ilan tulad ng air plants na kayang mabuhay kahit walang lupa. Ang potting mix ay ginagawa para sa iba't ibang uri ng halaman:

- Karamihan sa mga halamang panloob ay tumutubo nang maayos sa all-purpose potting soil.
- Ang cactus at succulents ay mas gusto ang potting mix na mas maraming buhangin o perlite para mas maganda ang daloy ng tubig.
- Ang orchids ay mas maganda sa potting mix na gawa sa bark.

Para maging malusog ang halaman, gumamit ng bagong sterilized potting mix para mabawasan ang panganib ng sakit.

## Pagpapabunga

Kapag aktibong tumutubo ang mga halaman, maglagay ng abono ng paunti-unti gamit ang slow-release fertilizer sa anyong granules, tablets, o sticks. Karaniwan itong tumatagal ng 2 hanggang 3 buwan ngunit depende sa produkto, puwedeng mas matagal. May mga brand na umaabot ng anim na buwan ang slow-release fertilizer. Pwede ring gumamit ng liquid fertilizer kada dalawang linggo ayon sa instruksyon.

Hindi na kailangan ng abono kapag bumabagal o humihinto ang paglaki ng halaman, karaniwan mula Nobyembre hanggang Marso.

- Ang mga halamang panloob tulad ng African violets at orchids ay kailangang regular abunuhan para makabuo ng bulaklak.
- Ang iba tulad ng cactus at succulents ay mas maigi na kaunti lang o walang abono.

Ang sobrang abono ay maaaring makasunog ng dahon o magdulot ng iba pang pinsala, habang ang kakulangan sa sustansya ay maaaring magdulot ng mahina o stress na paglaki. Kung mapapansin mong nasusunog ang dulo ng mga dahon o may puting crust sa ibabaw ng lupa, malamang na sobra ang abono.

## Paglilinis ng Dahon

Maaaring mamuo ang alikabok sa mga dahon, kaya't nagmumukhang maputla at nahihirapang sumipsip ng liwanag. Banlawan o punasan ang mga dahon gamit ang basang tela para magmukhang bago at presko.

---

## Mga Resource mula sa Oregon State University

- [Mahalaga ang liwanag sa pagtubo ng matagumpay na halamang panloob](https://extension.oregonstate.edu/news/light-exposure-key-growing-successful-houseplants)
- [Nakakasama ang soluble salts sa mga halamang panloob](https://extension.oregonstate.edu/news/soluble-salts-damaging-houseplants)
- [Lalong sumisikat ang mga succulents na madaling alagaan](https://extension.oregonstate.edu/news/carefree-succulents-continue-grow-popularity)
- [Makukulay na halamang panloob, magandang regalo sa holidays](https://extension.oregonstate.edu/news/colorful-indoor-plants-make-delightful-gifts-holidays)
- [Madadaling halamang pampalasa sa loob ng bahay, pampasarap ng luto](https://extension.oregonstate.edu/news/pot-table-easy-indoor-herbs-spice-cooking)

---

#### Master Gardener™ na Payo · Makipag-ugnayan sa inyong lokal na OSU Extension office para sa payo ng Master Gardener. Tingnan dito para sa contact information: [https://extension.oregonstate.edu/find-us](https://extension.oregonstate.edu/find-us). Para sa 10-Minute University™ handouts at class schedules, bisitahin ang [https://cmastergardeners.org](https://cmastergardeners.org).

---

##### Ipinagbabawal ng Oregon State University Extension Service ang diskriminasyon sa lahat ng programa, serbisyo, aktibidad, at materyal batay sa lahi, kulay, bansang pinagmulan, relihiyon, kasarian, pagkakakilanlan ng kasarian (kasama ang pagpapahayag ng kasarian), oryentasyong sekswal, kapansanan, edad, katayuang may asawa, katayuang may pamilya/magulang, kita mula sa pampublikong tulong, paniniwalang pampulitika, impormasyong henetiko, katayuang beterano, pagganti o paghihiganti dahil sa nakaraang aktibidad sa karapatang pantao. (Hindi lahat ng ipinagbabawal na batayan ay naaangkop sa lahat ng programa.)
---