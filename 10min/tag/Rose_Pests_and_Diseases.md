# Karaniwang Sakit at Peste ng Mga Rosas

Ang mga rosas ay maaaring magdala ng bango at ganda sa anumang hardin dito sa Pacific Northwest. Ngunit, kilala rin sila na madalas tamaan ng ilang karaniwang sakit at peste. Ang polyetong ito ay nagbibigay ng mga paraan upang mamonitor at maiwasan ang mga ito para masiguro ang magagandang bulaklak at dahon sa buong tag-init.

### Black Spot

- Isang fungus (*Diplocarpon rosa*) na lumalabas tuwing tagsibol at taglagas, nagdudulot ng kayumanggi hanggang itim na batik na may malabong gilid sa mga dahon at tangkay.
- Ang mga spores ay kumakalat sa tubig tuwing maulan.
- Bumili ng mga uri ng rosas na lumalaban sa black spot.
- Alisin ang mga dahon, tangkay, at bulaklak na may sakit.
- Magdilig ng maaga sa araw at iwasan ang pagbubuhos ng tubig mula sa itaas.
- Epektibo ang mga fungicide laban sa black spot kapag ginamit ayon sa tagubilin ng label.

### Powdery Mildew

- Isang fungus (*Sphaerotheca pannosa*) na bumabalot sa mga bahagi ng dahon at usbong ng puting parang pulbos na filament ng fungus.
- Karaniwan tuwing pinakatuyo ang tag-init at mataas ang halumigmig sa gabi.
- Pumili ng mga uri na lumalaban sa sakit.
- Iwasan ang pagbubuhos ng tubig mula sa itaas tuwing hapon o gabi.
- Alisin ang anumang nahulog na dahon na may sakit upang maiwasan ang pagkalat ng spores.
- Siguraduhing may sapat na daloy ng hangin at buong araw ng sikat ng araw ang mga rosas.

### Rust

- Ang rust ay sakit ng halamang dulot ng fungus na *Phragmidium*, nagsisimula tuwing tagsibol at pinakamalala sa unang bahagi ng tag-init.
- Lumilitaw bilang mga orange na butlig sa mga dahon.
- Kumakalat ang spores sa hangin at tubig patungo sa bagong usbong.
- Alisin ang lahat ng bahagi ng halamang may sakit sa buong panahon.
- Pruning ng rosas para sa sapat na daloy ng hangin.
- Pumili ng mga uri ng rosas na lumalaban sa sakit.

### Aphids

- Kumakain ang aphids sa pamamagitan ng pagsipsip ng katas ng dahon.
- Naglalabas ng malagkit at itim na honeydew na hindi maganda tingnan sa dahon ang aphids.
- Madalas na imonitor ang mga rosas para sa maagang pagtuklas.
- Pwedeng pitasin o durugin ang mga aphids sa kamay.
- Pwede ring banlawan ng malakas na buhos ng tubig para maalis ang aphids.
- Gumamit ng Neem, horticultural oil, o insecticidal soap.
- Gumamit ng horticultural soap spray tuwing dormant season para mamatay ang mga itlog ng aphids na nananatili sa taglamig.

### Rose Sawfly o Rose Slug

- Ang karaniwang rose slug (*Endelomyia aethiops*) ay kinakain ang loob ng dahon ng rosas tuwing Mayo o Hunyo.
- Makikita ang maputlang berdeng larvae na kumakain sa ilalim ng dahon ng rosas.
- Ang mga adult nito ay mga itim at makakapal ang baywang na putakti.
- Pumitas ng larvae at itapon ang mga dahong may peste. Mahalaga ang maagang pagtukoy.
- Mag-spray ng horticultural oil o insecticidal soap sa mga dahon ng rosas.

## Mga Mapagkukunan mula sa Oregon State University Extension

- [Paano Matanggal ang Black Spot sa Rosas](https://solvepestproblems.oregonstate.edu/plant-problems/roses/black-spot)
- [Paano Matanggal ang Powdery Mildew](https://solvepestproblems.oregonstate.edu/plant-problems/roses/powdery-mildew)
- [Pagkontrol ng Sakit at Aphids sa Iyong Mga Rosas](https://extension.oregonstate.edu/catalog/pub/ec-1520-controlling-diseases-aphids-your-roses)
- [Aphids sa Rosas](https://solvepestproblems.oregonstate.edu/plant-problems/rose/aphid)
- [Rose Slug](https://agsci.oregonstate.edu/nurspest/insects/roseslug)

## Master Gardener™ na Payo

Makipag-ugnayan sa inyong lokal na OSU Extension office para sa Master Gardener na payo. Tingnan ang site na ito para sa impormasyon sa pakikipag-ugnayan: [https://extension.oregonstate.edu/find-us](https://extension.oregonstate.edu/find-us).

Para sa mga polyeto at iskedyul ng klase ng 10-Minute University™, bisitahin ang [https://cmastergardeners.org](https://cmastergardeners.org).
