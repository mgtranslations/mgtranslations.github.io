#### 10-Minute University™ · The Clackamas County Master Gardener Association · Sa pakikipagtulungan at suporta ng OSU Extension Master Gardener™ Program

# Pagtatanim sa Raised Bed

Ang pagtatanim sa raised bed ay karaniwang ginagawa na sa loob ng maraming siglo. Ang ibig sabihin ng "raised" ay mas mataas ang antas ng lupa sa kama kaysa sa paligid nito, at ang "bed" ay nangangahulugang maliit lang ito para abutin mula sa mga daanan.

## Mga Kahalihalina

- **Mas magandang drainage:** Maaring magamit ang mababa, malamig, at basang lugar.
- **Mas mainit na lupa:** Maaring magtanim nang mas maaga; mas mabilis lalaki at mas marami ang aanihin ng mga halaman.
- **May hangganang kama:** Sa mga daan ka lang maglalakad kaya hindi naiipit ang lupa.
- **Mas mataas na produksyon:** Mas siksik na pagtatanim at mas maganda ang lupa kaya mas marami ang ani.
- **Mas madaling kontrolin ang peste:** Maaring maglagay ng chicken wire o hardware cloth sa ilalim ng raised bed para hindi mapasok ng mga daga o gopher; o maglagay ng mababang bakod para hindi makapasok ang mga kuneho.
- **Hindi mapuputikan ang daan:** Ang mga daanan na may damo, mulch, bato, o brick sa paligid ng kama ay nagbibigay ng daan kahit anong panahon.
- **Nakatitipid ng tubig:** Ang maliliit na kama ay maganda para sa drip watering system na direktang dinidiligan ang lupa, hindi ang mga dahon. Ang basang dahon ay pwedeng magdulot ng sakit sa halaman.

---

## Mga Pangunahing Kaalaman sa Raised Bed

- **Taas at materyales:** Pwede kang magpatong ng 6” na lupa kahit walang frame; mas malalim na kama ay kailangan ng frame para hindi maghiwa-hiwalay. Gamitin ang kahoy na hindi madaling mabulok, cinder blocks, bricks, o batong pinagpatong-patong bilang frame. Kung lalampas sa 18” ang taas, kailangan ng dagdag na drainage sa ilalim. Ang kama na 2 talampakan o higit pa ang taas ay nakababawas ng sakit sa likod at pwedeng gamitin ng mga naka-wheelchair.
- **Mga Gabay:** Panatilihing makitid ang kama; iayon ang haba nito sa lugar at pangangailangan ng nagtatanim; at ilagay malapit sa pinanggagalingan ng tubig.
  - Gawing hanggang 2 talampakan ang lapad ng kama kung mula sa isang gilid lang ang abot.
  - Gawing 4 na talampakan ang lapad kung mula sa magkabilang gilid puwedeng abutin.
  - Kung higit sa 4 talampakan ang lapad, maglagay ng mga tabla o stepping stone bilang daanan para hindi madikdik ang lupa.
- **Pagkakaayos ng kama:**
  - Ang kama na nakahanay hilaga-timog ay maganda para sa mababang tanim para maarawan lahat ng panig.
  - Ang matataas na tanim (hal. sitaw, trellised na sitsaro, kamatis) ay ilagay sa hilagang dulo/gilid ng kama para hindi matakpan ang mga mababang tanim sa timog dulo/gilid.
- **Mga Pwedeng Ikabit:** Ang frame ng raised bed ay maaaring lagyan ng poste, mababang bakod, trellis, upuan, o pansamantalang cold frame. Pwede kang mag-umpisa ng tanim sa lupa nang maaga gamit ang row cover!

---

## Mga Isyu sa Kaligtasan Kaugnay ng Ilang Materyales

- **Mga materyales para sa frame:** Pressure-treated wood, synthetic wood (recycled plastic), vinyl fencing, kahoy na hindi madaling mabulok (cedar at redwood), bato, concrete block, at brick ay mga pwedeng gamitin na materyales para sa frame ng raised bed.
- **Cement block:** Naglalabas ng dayap, na okay lang para sa taniman.
- **Treated lumber:** Ang creosote o pentachlorophenol ay pwedeng makasama sa halaman.
- **Chromated copper arsenate (CCA):**
  - Hindi na ginagamit sa mga produktong pambahay simula Disyembre 31, 2003.
  - Hindi kinakailangan ng EPA na palitan ang mga existing na CCA-treated na estruktura pero inirerekomenda nila na lagyan ito ng oil-based stain taon-taon.
  - Maaring maglagay ng makapal na plastik sa pagitan ng kahoy at lupa para hindi magkadikit ang lupa at treated na kahoy.
- **Alkaline copper quartenary (ACQ):** Inaprubahan ng EPA para gamitin sa hardin at walang arsenic.

---

## Mga Pangunahing Kaalaman sa Lupa

- **Tamang panahon:** Gamitin lang ang lupa sa tagsibol kapag kung pipigain mo ito, kakaunting patak lang ng tubig ang lalabas. Huwag madaliin ang hakbang na ito!
- **Laman ng lupa:** Dapat magaan at madaling madaanan ng tubig ang lupa sa raised bed.
  - Magdagdag ng composted organic matter sa natural na lupa.
  - Pwedeng gumamit ng potting mix na may vermiculite o perlite sa halip na organic matter.
  - Kung putik ang natural na lupa, durugin ito ng mano-mano o gamit ang tiller ng isa o dalawang beses.
  - Dapat ang huling halo ay may hindi bababa sa isang-katlong bahagi ng natural na lupa para sa sustansya at tamang tekstura.
- **Pataba:**
  - Kailangan ng gulay ng dagdag na pataba para umunlad sa maikling panahon ng pagtatanim.
  - Magdagdag ng organic fertilizer 2 hanggang 3 buwan bago magtanim.
  - Ang synthetic fertilizer ay pwedeng ihalo sa lupa sa panahon ng pagtatanim at habang lumalaki ang halaman. Sundin ang instruksyon sa pakete.
  - Kung gagamit ng planting mix na may dumi ng hayop o pataba, maaaring hindi na kailangan ng dagdag na pataba.
- **Pag-aalaga:** Magdagdag ng organic matter kahit isang beses sa isang taon. Takpan ang kama tuwing taglamig ng 2 pulgadang organic matter (dayami, dahon, compost) para mapigilan ang damo. Haluin ito sa lupa sa tagsibol.

---

## Paghahanda ng Lupa para sa Unframed Bed

1. Ikalat ang 2 hanggang 3 pulgadang organic material sa ibabaw ng lupa. Gamitin ang rototill o asarol para haluin ang unang 6 na pulgada ng lupa at ang organic matter. Pinakamaganda kung composted ang organic material. Ang sariwang organic matter ay nangangailangan ng nitrogen para mabulok at maging magagamit ng halaman; tumatagal ito at nakikipag-agawan sa halaman sa nitrogen.
2. Hukayin ang mga daanan (14 hanggang 16 pulgada ang lapad) hanggang 6 pulgada ang lalim; ilagay ang nahukay na lupa sa katabing kama. Dapat ngayon ay may mga 9 na pulgada ng organic-soil mix ang kama (6 na pulgada ng hinukay na lupa, dagdag ang lupa mula sa daanan), sapat para sa ugat ng karamihan sa gulay.
3. Pantayin gamit ang kalaykay ang nakataas na bahagi. Magkakaroon ka ng kama na mga 3 talampakan ang lapad sa itaas, na pa-slope hanggang 4 na talampakan ang lapad sa antas ng daanan.
4. Sa mga daanan lang maglakad. Maglagay ng patpat sa mga sulok ng kama para hindi masira ng hose ang kama at halaman.

---

## Paghahanda ng Lupa para sa Framed Bed

1. Kung matigas ang lupa (clay), i-rototill o asarolin muna bago magtayo ng raised bed.
2. Pagkatapos itayo ang kama, lagyan ito ng salit-salitang 2 hanggang 3 pulgadang layer ng natural na lupa at organic matter, hinahalo gamit ang asarol sa bawat layer. O kaya, paghaluin muna sa wheelbarrow bago ilagay sa kama. Siguraduhing hindi bababa sa isang-katlong bahagi ng natural na lupa ang kasama para sa sustansya at mikrobyo.
3. Pantayin gamit ang kalaykay ang lupa at pwede nang magtanim.

---

## Pagdidilig

Panatilihing pantay ang moisture ng lupa. Mas mabilis matuyo pero mas mabilis din sumipsip ng tubig ang lupa sa raised bed kaysa sa clay na lupa. Kaya’t maging mas mapanuri sa pagdidilig. Ang soaker hoses, butas-butas na plastic sprinkler hoses, at drip-type irrigation ay bagay na bagay para sa raised bed.

---

## Mga Sanggunian

Narito ang ilan sa mga publikasyon ng OSU na makukuha sa [OSU Extension Catalog](http://catalog.extension.oregonstate.edu):

- **Raised Bed Gardening FS 270**
- **How to Build Your Own Raised Bed Cloche EC 1627-E**

---

#### Master Gardener™ Advice · Tumawag sa Home Horticulture Helpline: 503-655-8631 (Clackamas County) · 503-821-1150 (Washington County) · 503-445-4608 (Multnomah County) · Para sa iba pang 10-Minute University™ handouts at iskedyul ng klase, bisitahin ang [www.cmastergardeners.org](https://www.cmastergardeners.org)

---

##### Ipinagbabawal ng Oregon State University Extension Service ang diskriminasyon sa lahat ng programa, serbisyo, aktibidad, at materyales nito batay sa lahi, kulay, nasyonalidad, relihiyon, kasarian, gender identity (kasama ang gender expression), sexual orientation, kapansanan, edad, estado sa pag-aasawa, estado bilang magulang/pamilya, kita mula sa programang pampublikong tulong, paniniwalang pulitikal, genetic info, katayuan bilang beterano, paghihiganti, o pagtrato dahil sa dating civil rights activity. (Hindi lahat ng ipinagbabawal ay sakop ng lahat ng programa.)
---