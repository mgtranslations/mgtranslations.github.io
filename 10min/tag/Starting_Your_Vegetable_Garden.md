#### 10-Minute University™ · Ang Clackamas County Master Gardener Association katuwang at sumusuporta sa OSU Extension Master Gardener™ Program

# Pagsisimula ng Iyong Gulayan

### Ano ang Itatanim

Magsimula sa mga gulay o halamang gusto mong kainin, mga tanim na mahal sa pamilihan (tulad ng mga damo/erba), at mga gulay na mabilis anihin. Kung mahilig ka sa salad, subukang magtanim ng letsugas na puwedeng anihin sa loob ng 40–50 araw para madali kang magtagumpay. Unti-unting dagdagan ang iyong mga pananim habang tumatagal.

### Laki at Lugar

- **Magsimula sa maliit:** Ang paso na may 2 talampakang diameter at 18 pulgadang lalim ay sapat para sa mga madahong gulay. Ang mga baguhan ay maaaring magsimula sa 10 talampakang haba at 10 talampakang lapad na taniman. Ang maayos na gulayan ay mas marami ang ani kaysa sa pinababayaan. Ang 30 talampakang haba at 30 talampakang lapad na hardin ay sapat upang makapagtanim ng gulay para sa isang pamilya na may apat na miyembro.
- **Hanapin ang maaraw na lugar:** Kailangan ng 8 oras ng araw ang mga gulay na namumunga (kamatis, pipino, kalabasa, talong, sili, at melon); ang mga madahong gulay (letsugas at spinach) ay kaya ang bahagyang lilim.
- **Pumili o gumawa ng mataas na bahagi:** Ang mabababang lugar ay kadalasan may problema sa pag-drain ng tubig. Ang malamig na hangin ay naiipon sa mababang bahagi at nagpapapaikli ng panahon ng pagtatanim. Upang matugunan ito, magraised bed para mas maging maganda ang drainage at mas mabilis uminit ang lupa.

### Oras na Kailangan

Magsimula sa maliit para matutukan mo ang pag-aalaga ng iyong tanim. Para sa 10 talampakang haba at 10 talampakang lapad na hardin, tinatayang 40 minuto bawat linggo ang kailangan para sa pagtatanim at pag-aalaga, ayon sa mga mananaliksik ng OSU. Maglaan ng 30 minuto bawat beses ng pagdidilig. Karamihan sa mga gulay ay tanim-taon-taon at nangangailangan ng regular na pag-aalaga habang tumutubo.

### Kailan Ako Magsisimula?

Pinakamainam magsimula tuwing taglagas sa pamamagitan ng pagsusuri ng lupa para malaman ang dami ng sustansya at pH nito. Kung kinakailangan, magdagdag ng pampabago para maitama ang pH. Habang taglamig, planuhin ang iyong hardin. Piliin ang mga gulay na itatanim, hatiin ang espasyo, at magpasya kung magtatanim ka ng buto o bibili ng punla. Maraming katalogo ng buto ang nagbibigay ng planting calendar.

Ang thermometer ng lupa ay mahalagang gamit para malaman kung kailan magtatanim. Tandaan, tumutubo lang ang buto kapag umabot sa minimum na temperatura ng lupa. Kung magtatanim ka ng maagang pananim tulad ng sitaw, maaari kang magsimula ng Pebrero. Tumutubo ang buto ng sitaw sa 35°F na lupa, habang ang basil ay tumutubo sa 60°F pataas.

Kung gusto mong magpatuloy ang iyong hardin hanggang taglagas at taglamig, subukan ang mga pananim na tumutubo sa malamig na panahon tulad ng kale, broccoli, at beets. Itanim ang mga ito sa kalagitnaan o huling bahagi ng tag-init para anihin sa susunod na tagsibol.

### Paghahanda ng Lupa

Ang pagsusuri ng lupa ay nagpapakita ng dami ng sustansya at kung anong pampabago ang kailangan. Ang mga propesyonal na laboratoryo ay nagsasagawa ng kumpletong soil test, at ang Clackamas County Master Gardeners ay nagbibigay ng libreng pH test. Para sa iskedyul ng pH test, tingnan ang [www.cmastergardeners.org](http://www.cmastergardeners.org).

- **Magdagdag ng apog (lime):** Pantayin ang pagka-asido ng lupa kung kinakailangan. Gawin ito tuwing taglagas para magkaroon ng panahon na mag-work.
- **Tiyaking maaaring bungkalin ang lupa:** Kung makakasikil ka pa ng tubig mula sa lupa, maghintay muna.
- **Pagbutihin ang estruktura ng lupa:** Haluan ng 2–4 pulgada ng compost. Maaaring gawin ito mula taglagas hanggang bago magtanim.
- **Durugin ang mga buo-buong lupa:** Kung bago lang ang lupang gagamitin, gumamit ng broad fork, spading fork, cultivator, o rototiller. Kung rototiller ang gagamitin, itigil kapag may natitirang iba-ibang laki ng piraso ng lupa; iwasang gawing pulbos ang lupa.
- **Pagtatanim sa paso:** Gumamit ng potting mix, hindi lupa mula sa hardin.

### Pagtatanim

Ang temperatura ng lupa at hangin ang nagsasabi kung kailan dapat magtanim.

#### Temperatura ng Lupa

Pinakamababang temperatura ng lupa (°F) na kailangan ng ilan sa mga paboritong pananim:

- Sitaw: 35°F
- Sibuyas: 35°F
- Karot: 40°F
- Baguio beans: 50°F
- Talong/Sili/Kamatis: 55°F
- Basil: 60°F

#### Temperatura ng Hangin

Pinakamainam na temperatura ng hangin (°F) para sa ilan sa mga paborito:

- Sitaw: 50–60°F
- Kamatis: 60–80°F sa araw, 59–68°F sa gabi
- Sili: 70–80°F
- Pipino: 75–80°F

Kung magtatanim ka ng sitaw sa huling bahagi ng taglamig, maaaring tumubo ito pero hindi lalaki hanggang uminit ang hangin.

#### Maikling Panahon vs. Mahabang Panahong Pananim

- **Maikling panahon na pananim:** Hinog sa loob ng 50 araw o mas maikli. Maaaring itanim ang buto ng direkta at makakasiguro ng ani.
- **Mahabang panahon na pananim:** Tulad ng kamatis, hinog sa 75–90 araw. Kadalasang nagmamadali ang magsasaka na anihin bago dumating ang tag-ulan at malamig na gabi.

#### Punla

Ang mga punla, na binili sa garden center o pinalaki sa sariling greenhouse, ay nagbibigay ng maagang panimula.

- Pumili ng malusog na punla na hindi pa nag-uugat ng paikot-ikot.
- Ibabad ang ugat sa tubig para matanggal ang hangin bago itanim at didiligan ng husto pagkatapos itanim.

### Pagpapataba

Karamihan sa mga gulay ay tanim-taon-taon at nangangailangan ng sapat na sustansya para umani ng maganda.

- **Balanced fertilizer:** Gumamit ng abono na may nitrogen (N), phosphorus (P), at potassium (K).
  - Madahong gulay: Mas maraming nitrogen (N).
  - Namumunga at namumulaklak: Mas maraming phosphorus (P).
  - Ugat: Mas maraming potassium (K).

#### Mataas ang Kailangan sa Abono

Beet, collard, kale, letsugas, parsley, spinach, at kamatis ay nangangailangan ng mas maraming abono.

#### Katamtaman ang Kailangan sa Abono

Karot, bawang, sibuyas, chard, mustasa, at sili ay nangangailangan ng katamtamang abono.

#### Nitrogen-Fixing na Pananim

Baguio beans, sitaw, soybean, at clover ay kumukuha ng nitrogen mula sa hangin at kadalasang hindi na nangangailangan ng abono.

#### Organikong Abono

Ilagay ilang buwan bago magtanim para sa pinakamagandang resulta. Halimbawa:

- Fish emulsion: 3–5% N
- Composted chicken manure: 3% N
- Blood meal: 12–15% N
- Bone meal: 12–24% P
- Kelp meal: 2–5% K

### Pagdidilig

Diligang pantay ang basa ng lupa hanggang sa ugat. Maghukay ng 6 hanggang 8 pulgada pagkatapos magdilig para tiyakin ang moisture ng lupa.

- **Drip system:** Dinadala ang tubig sa ugat at mas mainam kaysa sa pagdilig mula sa itaas, na nagpapabasa ng dahon at maaaring magdulot ng sakit.
- **Pagdidilig mula sa itaas:** Iwasan ang pagwisik ng tubig at huwag magdilig ng gabi. Mas mainam ang pagdidilig sa umaga para mabawasan ang pagsingaw ng tubig.

#### Mahalagang Panahon ng Pagdidilig

Maging mapagmatyag sa pinakamahalagang yugto ng iyong pananim:

- Baguio Beans/Sitaw: Panahon ng pamumulaklak at pagbuo ng bunga
- Broccoli/Repolo: Panahon ng pagbuo at paglaki ng ulo
- Sibuyas: Panahon ng pagbuo ng bombilya
- Talong/Sili/Kamatis: Mula sa pamumulaklak hanggang paglaki ng bunga
- Letsugas at iba pang madahong gulay: Mula pagtubo hanggang anihan

### Mga Publikasyon ng Oregon State University Extension

- [EM 9027 Growing Your Own](https://catalog.extension.oregonstate.edu/em9027)
- [EC 871 Vegetable Gardening in Oregon](https://catalog.extension.oregonstate.edu/ec871)

---

##### Ipinagbabawal ng Oregon State University Extension Service ang diskriminasyon sa lahat ng programa, serbisyo, aktibidad, at materyales nito batay sa lahi, kulay, bansang pinagmulan, relihiyon, kasarian, pagkakakilanlan ng kasarian (kasama ang pagpapahayag ng kasarian), sekswal na oryentasyon, kapansanan, edad, katayuan sa pag-aasawa, katayuan ng pamilya/magulang, kita galing sa pampublikong tulong, paniniwalang pampulitika, impormasyon ng genes, katayuan bilang beterano, pagganti o paghihiganti dahil sa naunang aktibidad sa karapatang pantao. (Hindi lahat ng ipinagbabawal na basehan ay naaangkop sa lahat ng programa.)
---