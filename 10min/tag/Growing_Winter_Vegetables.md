# Pagtatanim ng Gulay sa Taglamig

### Mga Benepisyo ng Pagtatanim ng Sariling Gulay

Habang nagiging mas popular ang pagiging sustainable at self-sufficient, sumisikat din ang pagtatanim sa bahay. Kasama sa mga dahilan kung bakit nagtatanim ng sariling gulay ay ang personal na kasiyahan, pagkakaroon ng iba’t ibang klase ng gulay, at pagtitipid.

### Ano ang Itatanim

Sa kanlurang bahagi ng Cascades, maraming gulay ang puwedeng itanim tuwing tag-init para anihin sa taglagas o taglamig. Mayroon ding mga gulay na puwedeng iwan sa lupa para anihin sa unang bahagi ng tagsibol:

- **Cole crops** – broccoli, Brussels sprouts, repolyo, cauliflower
- **Root vegetables** – beets, carrots, kohlrabi, labanos, rutabaga, singkamas
- **Mga dahon** – collard, kale, letsugas, spinach, Swiss chard
- **Legumes** – sitsaro, fava beans
- **Mga gulay na puwedeng i-overwinter** – Brassicas, root vegetables

### Kailan Magtanim

Mahalagang malaman ang petsa ng unang nagyeyelong gabi (first frost) sa inyong lugar. Tingnan ang mga planting guide para sa tamang panahon ng pagtatanim ng mga buto at punla.

- Magtanim ng karamihan sa mga gulay sa Hulyo, Agosto, at Setyembre para sa anihan sa taglagas, taglamig, at tagsibol.
- Magtanim ng bawang at shallots sa Oktubre para anihin sa susunod na tag-init.

### Paano Magtanim


Puwedeng itanim ang mga gulay mula sa buto o maglipat ng mga punla. Gumamit ng mga halaman na nakalaan talaga para sa pagtatanim sa taglagas.


Pumili ng lugar na nakakakuha ng anim hanggang walong oras ng sikat ng araw. Gamitin ang mga pader o bakod na nakaharap sa timog na nakakabounce at nakakapanatili ng init. Ang mga raised bed, gawa sa kahoy o simpleng nakataas na lupa, ay mas mabilis uminit sa tagsibol at mas matagal magpanatili ng init.

Siguraduhing protektado ang iyong taniman mula sa malalakas na hangin at maayos ang drainage ng lupa.


Ihanda ang lupa sa pamamagitan ng pagtanggal ng mga bato at damo. Lagyan ng mga pampataba kung kinakailangan.

- Pahusayin ang clay na lupa sa pamamagitan ng pagdagdag ng organikong bagay.
- Gumamit ng pataba na mababa sa nitrogen para mapunta ang pag-unlad sa ugat at bunga, hindi sa dahon. Iwasan ang mataas na nitrogen na pataba tuwing taglagas dahil maaaring magdulot ito ng huling paglaki ng dahon na madaling tamaan ng yelo.

Tiyakin na ang iyong taniman ay may 15 hanggang 18 pulgada ng maluwag na lupa para sa sapat na espasyo ng ugat at maayos na pagdaloy ng tubig. Kung matigas at tuyot ang lupa, subukang basain muna ito bago hukayin.

### Pag-aalaga sa Iyong Mga Bagong Halaman

Kung mainit at maaraw sa panahon ng pagtatanim, kailangan ng dagdag na pag-aalaga ang mga batang halaman:

- Diligan ang mga punla araw-araw.
- Wisikan ng tubig ang mga buto at bagong usbong na punla dalawang beses sa isang araw para hindi matuyo.
- Pansamantalang lagyan ng lilim ang mga batang halaman para mapanatiling basa ang lupa at maprotektahan sa araw. Maaaring gumamit ng tabla o payong bilang panlilim.

Habang papalapit ang malamig na panahon, takpan ang mga halaman ng mga tuyong dahon o dayami. Ang mga row cover, cloche, plastik na tunnel, at cold frame ay nakakatulong para mapahaba ang panahon ng pagtatanim.

### Pag-ani ng Iyong Gulayan sa Taglagas at Taglamig

Ang mga root crops gaya ng singkamas, beets, at carrots ay mas tumatamis pagkatapos ng yelo dahil nag-iipon ng asukal ang halaman. Maaaring iwan ang mga tanim na ito sa lupa at anihin sa buong taglamig.

Ang letsugas at iba pang greens ay bumabagal ang paglaki kapag malamig ngunit kayang mabuhay hanggang 20°F basta may proteksyon.

### Mga Mapagkukunan mula sa OSU Extension Service

Makukuha ang mga publikasyong ito online sa [https://catalog.extension.oregonstate.edu](https://catalog.extension.oregonstate.edu):

- **Fall and Winter Vegetable Gardening in the Pacific Northwest** PNW 548
- **Constructing Coldframes and Hotbeds** FS 246-E
- **How to Build Your Own Raised-Bed Cloche** EC 1627
- **Grow Your Own** EM 9027
- **Grow Your Own Rhubarb** EC 797
- **Grow Your Own Tomatoes and Tomatillos** EC 1333
- **Storing Pumpkin and Winter Squash at Home** EC 1632
- **Improving Garden Soil with Organic Matter** EC 1561
- **Soil Fertility in Organic Systems** PNW 646


- **Tumawag sa Home Horticulture Helpline:**
  - 503-655-8631 (Clackamas County)
  - 503-821-1150 (Washington County)
  - 503-445-4608 (Multnomah County)
- Bisitahin ang [www.cmastergardeners.org](https://www.cmastergardeners.org) para sa mga handouts at video ng 10-Minute University™.
- Hanapin ang mga Master Gardener sa mga Farmers’ Market sa inyong lugar.
