# Kab Mob thiab Kab Puas Tshaj Plaws ntawm Roses

Roses yog paj tsw qab thiab zoo nkauj uas koj tuaj yeem cog rau hauv lub vaj nyob rau Pacific Northwest. Tab sis, roses kuj muaj qee yam kab mob thiab kab puas uas tshwm sim zoo. Phau ntawv no qhia txog txoj kev saib xyuas thiab tiv thaiv kom koj muaj tau paj roses zoo thiab nplooj zoo tag nrho lub caij ntuj sov.

### Kab Mob Dub (Black Spot)

- Ib hom kab mob nceb (*Diplocarpon rosa*) uas tshwm sim rau thaum lub caij nplooj ntoos hlav thiab lub caij nplooj zeeg, ua rau muaj qhov txhab dub daj rau ntawm cov nplooj thiab ceg.
- Cov kab mob no kis tau los ntawm dej thaum los nag.
- Yuav hom paj roses uas tiv thaiv tau kab mob dub.
- Tshem cov nplooj, ceg, thiab paj uas muaj kab mob.
- Tsuas dej roses thaum sawv ntxov thiab tsis txhob dej saum nplooj.
- Siv tshuaj tua kab mob raws li qhia rau ntawm lub raj tshuaj kom tiv thaiv tau kab mob dub.

### Kab Mob Hmoov Dawb (Powdery Mildew)

- Ib hom kab mob nceb (*Sphaerotheca pannosa*) uas npog cov nplooj thiab paj nrog hmoov dawb dawb zoo li plua plav.
- Tshwm sim ntau thaum lub caij ntuj sov thaum huab cua qhuav tab sis hmo ntuj muaj av noo.
- Xaiv cov paj roses uas tiv thaiv tau kab mob.
- Tsis txhob dej saum nplooj thaum tav su lig los yog tsaus ntuj.
- Tshem cov nplooj uas muaj kab mob poob rau hauv av kom txhob muaj kab mob kis ntxiv.
- Faib chaw txaus rau roses kom muaj cua txaus thiab muaj tshav ntuj.

### Kab Mob Xim Daj Liab (Rust)

- Kab mob Rust yog ib hom kab mob nceb *Phragmidium*, pib tshwm sim thaum lub caij nplooj ntoos hlav thiab muaj ntau tshaj nyob rau thaum pib lub caij ntuj sov.
- Tshwm sim ua qhov txhab daj liab rau ntawm cov nplooj.
- Kab mob no kis tau los ntawm cua thiab dej mus rau cov paj tshiab.
- Tshem txhua daim nplooj, ceg, paj uas muaj kab mob tas mus li.
- Txiav thiab faib roses kom muaj cua txaus.
- Xaiv cov paj roses uas tiv thaiv tau kab mob.

### Kab Kab Noog (Aphids)

- Kab kab noog haus dej hauv cov nplooj los ntawm zom thiab nqus.
- Kab kab noog tawm cov tshuaj qab zib dub nkaus rau ntawm nplooj.
- Saib xyuas koj cov roses tas mus li kom pom tau kab kab noog ua ntej.
- Nqa los yog txhom kab kab noog kom tu.
- Siv dej phom kom ntxuav kab kab noog tawm ntawm paj.
- Siv Neem, roj tua kab, los yog xab npum tua kab.
- Siv tshuaj xab npum tua kab thaum caij ntuj no kom tua lub qe kab kab noog uas nyob so.

### Kab Txiav Nplooj Roses (Rose Sawfly lossis Rose Slug)

- Rose slug (*Endelomyia aethiops*) noj thiab txiav cov nplooj roses ua kom pom tsuas yog cov leeg nplooj hauv lub Tsib Hlis lossis Rau Hli.
- Cov me nyuam kab no muaj xim ntsuab dawb dawb, noj hauv qab nplooj roses.
- Cov laus yog kab noog dub uas cev tuab.
- Nqa thiab txhom kab me nyuam thiab pov cov nplooj uas muaj kab mus pov tseg. Pom sai yog qhov tseem ceeb.
- Siv roj tua kab los yog xab npum tua kab rau ntawm nplooj roses.

## Kev Pab Los Ntawm Oregon State University Extension

- [Yuav Tsum Ua Li Cas Kom Tshem Kab Mob Dub ntawm Roses](https://solvepestproblems.oregonstate.edu/plant-problems/roses/black-spot)
- [Yuav Tsum Ua Li Cas Tshem Kab Mob Hmoov Dawb](https://solvepestproblems.oregonstate.edu/plant-problems/roses/powdery-mildew)
- [Yuav Tsum Tswj Kab Mob thiab Kab Kab Noog ntawm Roses](https://extension.oregonstate.edu/catalog/pub/ec-1520-controlling-diseases-aphids-your-roses)
- [Kab Kab Noog ntawm Roses](https://solvepestproblems.oregonstate.edu/plant-problems/rose/aphid)
- [Kab Slug ntawm Roses](https://agsci.oregonstate.edu/nurspest/insects/roseslug)

## Master Gardener™ Cov Lus Qhia

Tiv tauj koj lub chaw OSU Extension ze koj kom tau txais kev pab los ntawm Master Gardener. Mus xyuas qhov chaw no kom tau xov xwm: [https://extension.oregonstate.edu/find-us](https://extension.oregonstate.edu/find-us).

Yog xav tau 10-Feeb Chav Kawm Ntawv™ cov ntaub ntawv thiab daim ntawv qhia kawm, mus xyuas [https://cmastergardeners.org](https://cmastergardeners.org).
